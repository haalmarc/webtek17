<!DOCTYPE html>
<html>

<head>
  <title> P4 Testing </title>
  <meta charset="utf-8" />
  <link rel="stylesheet" href="css/p1style.css">
</head>

<body>
  <header>
    <h1>P4 Testing</h1>
    <hr>
    <div class="byline">
      <p>By Maja, Thea, Jørgen, Marcus and Robert</p>
      <p>08.11.2019</p>
    </div>
  </header>
  <section>
    <figure>
      <img src="img/tlh.png" alt="Trond Heim Lindy Hop's logo">
    </figure>
    <h2>Administrative detaljer</h2>
    <p>Vår klient er Trondheim Lindy Hop, som er en organisasjon for folk som er interessert i swingdansen “Lindy Hop”.
      Kontaktpersonen vår er instruktøren Maja Nowak, som også er et medlem av prosjektgruppa vår.</p>
    
    <h2>Testingdokumentet</h2>
    <p>For å få flest mulig tilbakemeldinger opprettet vi Google skjema, som vi sendte rundt til både dansere, 
      våre venner og bekjente.</p>
    <p><a href="https://docs.google.com/forms/d/1mnE4xVJvS9X7pvmwYGNHb9LvjfRoqMjIlJWxdb5U4NA/edit?ts=5dc53572" target="_blank">Klikk her for å gå til Google-skjemaet</a></p>
    <p>I tillegg har vi gjennomført gruppetesting mens vi var til stede, og utført livetesting med klienten.</p>
    <h2>Brukertesting</h2>
    <p class="midt">Vi brukte forskjellige metoder for testing som er vist under.</p>

    <h3>Google Forms testingen</h3>

    <p>For å få flest mulig tilbakemeldinger opprettet vi Google form, som vi sendte rundt til både dansere, våre venner
      og bekjente. Til sammen fikk vi 31 svar. Kjønnsfordelingen ser temmelig jevnt ut: 51,6% av respondenter var kvinner 
      og 48,4% var menn. 71 % av deltakere svarte at de var studenter, mens 29 svarte at de ikke var det lenger. Aldersmessig 
      ser fordelingen ut som følger: 83,9 % var mellom 18-29 år, 12,9 % over 50 år og 3,2 % mellom 30 og 39. Når det gjelder 
      deltakernes erfaring med webutvikling, hadde de fleste ingen eller liten erfaring. Skalaen gikk fra 1, som var ingen erfaring, 
      til 5, som ble beskrevet som mye erfaring. 51,6 % valgte 1, 25,8 % valgte 2, 6,5 % valgte 3, 3,2 % valgte 4 og 12,9 % valgte 5.</p>
    
    <p>
      Vi gikk for et spørreskjema som hadde få spørsmål og ingen obligatoriske svar for å skape liten friksjon i besvarelsene, for å få flest mulig respondenter. Ved bruk av en Likert-skala og en påfølgende kommentar håpte vi å få et inntrykk av hvordan brukere opplevde nettsiden vår, samtidig som vi fikk en konkretisering. I retrospekt burde vi imidlertid hatt mer utdypende spørsmål for å få mer fyldige svar fra brukerne, som vi videre kunne gjøre tiltak ved. En svakhet ved spørreskjemaet var også at det stod på norsk, og med brukere som var ikke-norske kunne dette være problematisk. Dette gapet ble dog fylt av andre tilbakemeldingsmetoder, som gruppetesting og livetesting med klienten.
    </p>

    <h3>Gruppetesting</h3>

    <p>I tillegg til spørreskjemaet utførte Thea gruppetesting med tre personer fra sitt kollektiv. Personene er alle studenter, 
      men studerer ulike ting og har ulik alder. Sara (20) studerer førsteåret Ingeniørvitenskap og IKT, og har erfaring med koding 
      kun fra informasjonsteknologi, grunnkurs. Stian (19) studerer førsteåret Digital infrastruktur og  cybersikkerhet, og har mye 
      erfaring med webutvikling ettersom han får betalt for å lage nettsider til bedrifter. Snorre (24) studerer sisteåret master 
      Industriell kjemi og bioteknologi, og har en del kodeerfaring fra ulike IT-fag men ingen erfaring med webutvikling. 
    </p>
    <p>I begynnelsen 
      ble testpersonene gitt linken til nettsiden og bedt om å utforske den uten at de ble fortalt noe om siden. Her fikk vi mange 
      positive kommentarer på både design, navigasjon og innhold. De syns siden var veldig godt strukturert og hadde et simpelt med 
      elegant design. Etter dette ble de spurt om de hadde noen mer pirkete eller konkrete tilbakemeldinger på nettsiden. Da fikk vi 
      flere gode innspill. Disse forklarer vi og kommenterer i tilbakemeldingsdelen. Etter de generelle tilbakemeldingene gikk vi over 
      til å presentere en og en brukerhistorie for gruppa. Vår gruppe har laget fire brukerhistorier som vi føler representerer mulige 
      brukere og behov til nettsiden: </p>

      <ul>
        <li>Som erfaren danser ønsker jeg å se det neste eventet til Trondheim Lindy Hop slik at jeg kan melde meg på</li>
        <li>Som en internasjonal student ønsker jeg å lese om Trondheim Lindy Hop på engelsk slik at jeg kan forstå hva de gjør</li>
        <li>Som ny student i Trondheim ønsker jeg å se på Instagramsiden til Trondheim Lindy Hop for å se om det er noe jeg ønsker å prøve</li>
        <li>Som en person som liker dansen Lindy Hop ønsker jeg å melde meg inn i Trondheim Lindy Hop slik at jeg kan være med på øvelsene</li>
      </ul>

      <p>Testen med den første brukerhistorien gikk veldig fort. Ingen av testpersonene hadde problemer med å finne fram, og de likte 
      løsningen med at "eventer" linker til Facebook siden vi ikke har mulighet til å lage en side som er koblet til en database. I 
      test nummer to skjønte alle med en gang at de skulle trykke på flagget øverst til høyre. Dessverre for oss så var det en i gruppa 
      som hadde merget kode inn i master som hadde gjort at oversettelsesknappen ikke fungerte. Derfor kom ikke testpersonene seg noe 
      videre enn dette. Test nummer tre gikk også flott. Alle gikk rett til footeren for å trykke på instagramlogoen. Hadde vi hatt 
      testere som var litt eldre så hadde dette muligens tatt litt lengre tid, men vi har ikke fått noen tilbakemeldinger på dette fra 
      noen. Den siste testen gikk også like glatt. Her fikk vi tilbakemeldinger på at valideringen var veldig bra siden det er vanskelig 
      å levere inn skjemaet hvis noe ikke stemmer.</p>

    <h3>Klienten tester nettsiden</h3>

    <p>Jakob, Randi og Maja, som er instruktører og skal bruke nettsiden framover, syns designet var vellykket og at sluttproduktet 
      presenterer seg veldig bra. De brukte både pc og mobil, og de er fornøyde med den visuelle fade-effekten på hovedsiden. Dessuten 
      synes de at siden generelt er enkel å navigere. Jakob foreslo at de ulike fanene som ligger i navbaren kunne vært tilgjengelige 
      ved å scrolle ned på hovedsiden, men han sa også at dette ikke var noe problem å ha dem sånn som de er nå. Randi var svært fornøyd 
      med hvordan siden ser ut på mobil og hun synes det er enkelt å finne påmeldingsskjemaet, noe som er veldig viktig med tanke på 
      nybegynnere. Jakob som prøvde ut påmeldingsskjemaet synes det var lurt at det ikke var mulig å melde seg på hvis man oppga ugyldig 
      e-post eller om mobilnummeret  var for kort.</p>
    <p>Det eneste de er litt skeptiske til var at oversettelsesknappen var litt vanskelig å bruke, nemlig at den oversetter bare en 
      side av gangen og hver gang man går til en annen fane må man trykke på den på nytt. Deres ønske var også at teksten på hovedsiden 
      “Meld deg på kurs nå” skulle være en lenke som førte brukeren direkte til fanen “Kurs”.
      Det viste seg også at vi brukte ugyldig e-post, noe som vi fikset på i etterkant.
        </p>

    <h2>Testplattformen</h3>

    <p>De fleste benyttet seg av Google Chrome nettleser (54,8%), den andre mest populære nettleseren var Safari (38,7%)
      og videre: Mozilla Firefox (6,5%), annet (6,5%), Microsoft Edge (3,2%), Safari (3,2%) og Internet Explorer (3,2%).
    </p>
    <p>
      Respondentene brukte følgende enheter: Mobil: 45,2%, PC: 35,5%, Mac: 16,1%, Annet: 3,2%
    </p>
    <h2>Oppsummering av tilbakemeldinger</h2>
    <h3>Design</h3>
    <p>Kommentarene vi fikk med hensyn på design fra skjemarespondentene var stort sett veldig positive. I skalaen fra 1 
      til 5, hvor 5 er best, ga 54,8% av respondentene “4”, og 45,2 % av dem  ga “5”. Mange likte fargene og layouten, og 
      uttrykket at siden så profesjonell ut. Dette formidlet også klienten og live-testegruppen. Vi fikk imidlertid en del 
      mindre positive tilbakemeldinger. Noen av respondentene pekte på at fargene var kjedelige eller retro. En annen person 
      uttrykket skeptisisme til font-valget. Det kom også to kommentarer til tykkelsen av navbaren, der noen uttrykte at 
      navbaren var litt for tykk i forhold til innholdet.</p>

    <h3>Navigasjon</h3>

    <p>Når det gjaldt navigasjonen uttrykte 35,4% av respondentene at de var fornøyde (4 i skalaen fra 1 til 5) og 64,5% sa at 
      de var svært fornøyde. Det var to personer som synes det var litt overraskende å komme direkte inn på Facebook-siden etter 
      å ha trykket på knappen “Eventer”. Likevel syntes en god del andre respondenter at den funksjonen var grei, og dette uttrykket 
      også klienten og vår live-testgruppe. Videre foreslo både en av respondentene og vår klient at alt innhold kunne stått på 
      hovedsiden. I tillegg ønsket både klienten og en av respondentene at “Meld deg på kurs” på hovedsiden skulle føre til fanen 
      “Kurs”. Dessuten pekte en person på at det var vanskelig å komme seg til påmeldingsskjemaet.</p>

    <h3>Eventuelle mangler på nettsiden</h3>

    <p>Vi fikk flere tips på hva vi kunne legge til nettsiden for å forbedre den. Først pekte en person på at det hadde vært kjekt 
      å kunne sende en epost ved å trykke på epostadressen i footeren. I tillegg skrev en av respondentene våre at det er litt 
      uklart om undervisningen foregår på den samme adressen som befinner seg i footeren eller om det er et annet kurslokal. 
      En annen person uttrykket et ønske om galleri og det ble også nevnt at separat påmeldingsknapp i navbaren kunne vært hjelpsom. 
      En annen respondent tipset oss om å komprimere bilder for å få nettsiden til å laste raskere. Til slutt var både klienten og 
      noen av respondentene ikke helt fornøyde med hvordan oversettelsesknappen fungerte. Problemet var at den ikke oversatt alt på 
      en gang slik at man måtte trykke på knappen hver gang man besøkte en ny fane.</p>

    <h3>Generelt</h3>

    <p>Mesteparten av tilbakemeldinger vi fikk var svært positive. Våre respondenter var stort sett enige om at siden var enkel å 
      navigere og designet presenterte seg bra. Flesteparten beskrev siden som fin, med behagelig farger og godt design. Når det 
      gjelder sidens navigasjon var våre respondenter for det meste enige om at den fungerte bra. Vi fikk en del gode tips om 
      eventuelle forbedringer vi kunne implementere, noe vi satt pris på. Noen forslag var små justeringer, mens andre var større 
      endringer. Nedenfor diskuterer vi fordeler og ulemper med noen av endringene.</p>

    <h2>Respons til tilbakemeldinger</h2>

    <h3>Design</h3>

    <p>Alle vurderingene angående design var i fornøyd- til svært fornøyd-sjiktet, som kan eksemplifiseres med kommentatene 
      “Enkelt og fint. Viser ikke mer enn nødvendig" og “Meget tydelig layout og flott godt design”. Fra starten av gikk vi for et 
      enkelt design, med et fokus på lesbarhet. Dette påvirket også tekstinnholdet, hvor vi gikk for presise formuleringer, samtidig 
      som vi ga en tilstrekkelig beskrivelse av dansen og kurs. </p>
    <p>Noen kommenterte på at siden manglet farger, og at fargene var kjedelige eller retro. Retro var en stil vi gikk for, for å 
      reflektere dansens røtter. Vi valgte også en font som matchet dette, som igjen hadde fokus på lesbarhet. En uttrykte et ønske om 
      et bildegalleri. Dette kunne ha blitt lagd, for eksempel lagt inn på “Om oss”, for å gi et bedre bilde på dansegruppa. Vi konkluderte 
      imidlertid med at bildene på slideshowet gir et tilstrekkelig bilde av gruppa, og at YouTube-videoen på “Om oss” kan oppmuntre til 
      videre utforskning av dansen.</p>

    <h3>Navigasjon og mangler</h3>

    <p>Et av innspillene vi fikk var at brukeren burde få opp et varsel på at personen blir tatt videre til Facebook. Dette kunne være 
      fordelaktig for å unngå å forlate siden. En løsning på å unngå å forlate siden, var å åpne Facebook events i ny side, og dette var 
      et tiltak vi planla fra starten av. Etter tilbakemelding åpnet vi også vilkår og betingelser-vinduene i ny fane også, for å fortsette 
      å være på nettsiden. </p>
    <p>På mobil åpnes imidlertid ikke Facebook-arrangementer i en ny fane, men Facebook-applikasjonen dekker over nettsiden. Vi konkluderte 
      med at å komme inn på Facebook direkte var ønskelig hos de fleste brukerne, for å imøtekomme ønsket om å få informasjon om eventer. 
      Å ha et varsel som krevde et ytterligere tastetrykk for å komme videre, kunne bremse ned flyten, når man raskt ville sjekke ut eventer.</p>
    <p>Vi fikk også en kommentar på at linken til påmeldingssiden burde ligge i headeren slik at det er lettere å finne den. Dette syntes vi var 
      overflødig, da vi opplevde at om man ønsker å melde seg på kurs, er det naturlig å trykke på kurs. En endring vi imidlertid gjorde, var 
      å gjøre underteksten til index “Meld deg på kurs!” til en a-tag, som videreførte en til kurssiden. Dette hadde til hensikt å gjøre 
      kurssiden lettere tilgjengelig. For å tydeliggjøre at teksten var en link, ble teksten byttet til “Meld deg på kurs her!”. </p>
    <p>Til slutt var både klienten og noen av respondentene ikke helt fornøyde med hvordan oversettelsesknappen fungerte. Et problem 
      var at hver gang brukeren byttet side var de nødt til å trykke på oversettelsesknappen på nytt. Et annet problem var at den ikke 
      oversatte alt med en gang, slik at man måtte velge engelsk i en drop down meny for at oversettelsen skulle skje. Det første problemet 
      ble løst ved å legge til et parameter i linkene til de andre sidene. Når siden laster inn sjekker et script etter denne parametere, og 
      kjører automatisk oversettelses-scriptet. Det andre problemet hadde vi ikke tid til å implementere en løsning på. Vi prøvde noen mulige 
      løsninger, men kom ikke frem til noe funksjonelt innen oppgavens tidsrammer. 
    </p>
    <p>Det var flere problemer relatert til bruken av 
      oversettelses-pluginen til Google. Et problem er at den egentlig ikke er ment til å være knyttet til en knapp, og det krevde en 
      god del arbeid for å få den til å samarbeide og fungere på en måte som best mulig passet til nettsiden. En annen ulempe var at Google 
      sluttet å støtte pluginen tidligere i år, som førte til problemer på flere tilsynelatende tilfeldige områder.</p>

    <h2>Selvrefleksjon</h2>

    <h3>Felles</h3>

    <h3>Utnytte gruppemedlemmenes kompetanse, men også ta hensyn til ønsker</h3>

    <p>Gruppeprosjektet startet med en kartlegging av hva gruppemedlemmene hadde av forkunnskaper. Prosjektet innebar
      oppgaver innen koding og design, og det var varierende grad av erfaring innen disse områdene. Det viste seg også
      at de fleste ville jobbe med koding, uavhengig av erfaring. Det ble dermed et gap mellom ønske og kompetanse. For
      å sikre et bedre sluttprodukt, trumfet dog ønske over kompetanse for å sikre eierskap, som videre kunne gi
      motivasjon og bedre arbeid. 
    </p>
    <p>Det ble også gjort noen kompromisser, for prosjektet innebar også design og
      skriveoppgaver. En løsning var at design-ansvaret ble lagt til en gruppe, da Thea, Maja og Marcus. Med flere
      personer ble det flere konkurrerende ønsker om designutseende, men også flere kilder til kreativitet og løsninger.
      Noe spisskompetanse ble dannet ettersom arbeidsoppgavene ble fordelt. For spørsmål om JavaScript ble Robert og
      Jørgen gode informasjonskilder, for designelementer var Maja fin å spørre, for helhet i design ble Thea god å
      spørre og for Github ble Jørgen og Marcus gode å spørre. Segmenteringen var dog et tveegget sverd, da for mye
      segmentering skapte en avhengighet av hverandre også, som neste punkt utbroderer. </p>
    <h3>Fordele arbeid etter komponenter, ikke kode</h3>
    <p>Tidlig i prosjektet hadde vi delt hovedansvar for filer etter kodetype, da html, css eller js. Raskt fant vi
      imidlertid ut at alle disse delene var avhengige av hverandre. Dermed ble oppgavene heller fordelt etter sider
      eller komponenter. I første omgang fikk noen ansvar for header, noen for påmeldingsskjema, osv. Hver av disse
      kunne også innebære kode for HTML, CSS og JS. Noe hovedansvar ble imidlertid bevart, da for eksempel noen sider
      krevde mer JavaScript enn andre deler, for eksempel slideshowet på hovedsiden. </p>
    <h3>Gruppemøter og hjemmelekser</h3>
    <p>Til tross for sosiale medier og bruk av Google docs for oversikt over oppgaver, var det særlig gruppearbeid som
      fasiliterte fremgang i prosjektet. Møtene starta med en runde rundt bordet om hvordan vi lå an, hva arbeidsøktens
      mål var, konkrete arbeidsoppgaver og eventuelle utfordringer som måtte løses. Dette ga hvert gruppemedlem en
      mulighet til å få et helhetsperspektiv av arbeidet og hvert medlem kunne dra nytte av andres kompetanse.
      Gruppemøtet ble også brukt til felles opplæring. For eksempel var bruk av Github en felles utfordring i starten,
      og gruppemøter ga muligheten for at mer kompetente medlemmer kunne lære opp andre.
      Det var dog noen utfordringer med å få til gruppemøter, da medlemmenes timeplaner ikke alltid var kongruente. For
      å sørge for jevn progresjon, var en løsning å gi arbeidsoppgaver som skulle bli fulgt opp ved neste møte. 
    </p>
    <p>En annen
      utfordring var at ved gruppemøter kunne et gruppemedlems oppgaveutføring bli avbrutt, om et annet gruppemedlem
      trengte hjelp. Så her var det en balanse mellom hjelp og avbrytelse. Hjemmelekser kunne derfor i større grad
      fasilitere uavhengighet enn gruppemøter. Denne kombinasjonen av gruppearbeid og hjemmelekser følte vi fungerte
      godt, da det både ga muligheten for helhet, men også arbeid i eget tempo. </p>
    <h3>Benytte en koordinator</h3>
    <p>Under gruppearbeidet var det en relativt flat struktur. Vi delte et mål om å levere et godt prosjekt, og var
      initiativtakende når det kom til arbeidsoppgaver. Marcus tok imidlertid på seg en ekstrarolle som koordinator.
      Dette innebar kommunikasjon mellom veileder og gruppe, lede møter og gi oversikt over hva som måtte bli gjort. Med
      definerte oppgaver var vi ganske selvkjørende, men etter de ble fullført var det nyttig å ha en man kunne spørre
      for et helhetsperspektiv og nye oppgaver. Det var også nyttig med en koordinator for å unngå avsporinger. Også
      Thea tok initiativ til å pushe ekstra på møter og tidsfrister, noe som bidro til fremgang og ekstra innsats. </p>
    <h3>Individuelt</h3>
    <h3>Jørgen</h3>
    <p>Dette prosjektet har vært en god smakebit på hvordan det er å jobbe i team. Særlig har jeg satt pris på kunnskapen 
      jeg har fått om Git og hvor kraftig det er som et verktøy for grupper. Jeg har hatt en positiv opplevelse av gruppa 
      angående hvor godt vi har jobbet og kommunisert sammen, til tross for at jeg kun kjente én før vi startet. Jeg hadde 
      en del forkunnskaper innen programmering, noe jeg føler jeg har fått god bruk for både i mitt eget arbeid og når jeg 
      har hjulpet andre. Det har også vært en hjelp når jeg skulle lære meg HTML og CSS. 
    </p>
    <p>Den største utfordringen vi hadde, føler jeg var Git. Ja, det er et veldig nyttig verktøy, men det kan være litt vanskelig 
      å komme i gang med. Dette sinket oss noe i starten, men for min del var det verdt det ettersom jeg satt meg dypt inn i det 
      og fikk god bruk for det i gruppesammenheng. Fordeling av oppgaver var også til tider vanskelig, med tanke på at det ofte endte 
      med at alle jobbet med alt, men selv det har fungert på en god måte.
    </p>
    <h3>Maja</h3>
    <p>Etter min mening har gruppeprosjektet vårt var både utfordrende og givende.
      Særlig i starten var det en del forvirring og usikkerhet med tanke på hvordan vi skulle strukturere arbeidet og
      hvordan implementere funksjoner som vi egentlig ikke hadde noen peiling på ennå.
      Imidlertid ble vi gradvis litt mer sikre på våre ferdigheter. Vi ble også bedre kjent med hverandre og alt dette
      førte til at arbeidet startet med full fart.
    </p>
    <p> Jeg er veldig fornøyd når det gjelder kommunikasjonen mellom gruppemedlemmene, vilje til å hjelpe hverandre og
      det å holde stemningen oppe, selv om i perioder var jeg litt sliten og overveldet.
      Jeg innså også at det gir meg masse glede å fikle med bilder og design, og at JavaScript ikke er så skummelt som
      det virket i begynnelsen. Det føltes utrolig bra å se effekten av prosjektet vårt og få gode tilbakemeldinger fra
      testere!
      Alt i alt vil jeg si at jeg er veldig fornøyd med vårt samarbeid syns tiden vi tilbrakte sammen var veldig
      lærerikt.
    </p>
    <h3>Marcus</h3>
    <p>
      Jeg kjente alle gruppemedlemmene fra før, men uten å ha jobba sammen med dem på et prosjekt. Det hadde sine
      fordeler å være kjent, da vi allerede hadde en god tone. Siden jeg visste at ikke alle de andre kjente hverandre,
      prøvde jeg også å få dem bedre kjent, for å danne en bedre gruppedynamikk. En ulempe med at jeg kjente dem fra
      før, var at jeg ønsket å beholde en god tone, samtidig som jeg ønsket å uttrykke et ønske om fremgang i
      prosjektet. I starten var det også andre frister enn gruppeprosjektet som det ble jobbet med i gruppemøtet, og det
      var frustrerende for meg, da jeg følte at jo mindre tid under møtene som ble brukt til gruppeprosjektet, jo mer
      arbeid kunne det være at jeg måtte kompensere med siden.
    </p>
    <p> For å sikre fremgang i prosjektet, sørget jeg stadig for at alle hadde noe å jobbe med. Jeg var også opptatt av
      at de andre var motiverte for oppgavene, så jeg lyttet til hvilke ønsker de hadde. For eksempel uttrykket Maja
      tidlig at hun ville arbeide med kode, til tross for arbeid med designprogramvare før. En annen teknikk ble også å
      benytte ansvarsområder, og gi “hjemmelekser” til neste møtet. Med disse tiltakene fikk jeg raskt en lederrolle,
      som også ble forsterket etter at jeg tok oppgaven med å kommunisere veilederen også.
    </p>
    <p> Noen av de viktigste lærepengene jeg tar med fra dette prosjektet er å sikre at alle gruppemedlemmene har et
      helhetlig perspektiv på oppgaven, og å jevnlig gi hverandre statusoppdateringer. Dette gir mulighet til å hjelpe
      hverandre, samtidig som utfordringer som stopper fremgang kan løses.
    </p>
    <h3>Robert</h3>
    <p>Jeg føler jeg har fått svært mye ut av gruppeprosjektet. Når vi startet prosjektet kjente jeg kun en av de andre
      på gruppa, men det virket som flere i gruppa var i en lignende situasjon. Dette skapte en litt rar gruppedynamikk
      i starten av prosjektet. Som tidligere nevnt i refleksjonsdelen hadde vi en ganske flat ansvarsfordelingsstruktur,
      men det ble ganske fort tydelig at gruppen trengte noen til å ta sjefsavgjørelser og til å holde kontakt med
      veilederen, dette utviklet seg naturlig til å bli Marcus. Etter det skjedde ble det betraktelig bedre arbeidsflyt,
      og gruppedynamikk.</p>
    <p>Selv om de fleste av oss hadde noen forkunnskaper om webteknologi, var det ingen som på noen måte var eksperter
      på området. Dette gjorde at vi fordelte gruppen etter hva de ulike medlemmene var mest interessert i å jobbe med,
      basert hovedsakelig på kodetyper/språk. Denne fordelingen førte ganske fort til problemer med overlappende
      arbeidsoppgaver, men den hadde også fordeler. Arbeidsfordelingen gjorde at gruppemedlemmene utviklet
      spisskompetanse på de ulike områdene som videre førte til at når vi revurderte ansvarsfordelingen kunne vi
      effektivt hjelpe hverandre og jevne ut kompetansenivået på de ulike gruppene.
    </p>
    <h3>Thea</h3>
    <p>Tiden med gruppeprosjektet syns jeg har vært utrolig lærerik og spennende. Jeg kjente kun to av de i gruppa fra
      før av så visste ikke helt hvordan vi kom til å fungere som en gruppe. I starten gikk ting litt sakte fordi vi nok
      ikke var helt sikre på hverandre, men etterhvert har vi utviklet oss til å bli en gruppe med god struktur og
      arbeidsdynamikk.
    </p>
    <p> Vi har også personer som er gode på ulike ting og som ser på utfordringer på ulike måter. Jeg er utrolig fornøyd
      med hvor åpne alle har vært for å hjelpe hverandre til å bli bedre på ulike måter. Jeg syns for eksempel at Git
      var veldig forvirrende og vanskelig i starten, men etter å ha fulgt med på de som kan det en del og stilt mye
      dumme spørsmål så føler jeg at det er noe jeg kan mye om og gleder meg til å bruke videre. Jeg har også fått et
      innblikk i hvordan jeg fungerer i en gruppe. Jeg vet nå om hva jeg er best på og hvilke typer personer jeg jobber
      godt med.
    </p>
  </section>
  <footer>
    <h4> Written and created by Maja Nowak, Thea Karin Fladby,
      Jørgen Reimers, Marcus Haaland and Robert Thor Arnarsson </h4>
  </footer>
</body>

</html>